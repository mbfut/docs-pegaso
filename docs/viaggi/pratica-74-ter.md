---
sidebar_position: 2
---

# Pratica 74 Ter

## Quando si deve fare una pratica 74 Ter

Nella realtà operativa sono molte le agenzie di viaggi cosiddette “miste” che uniscono alla semplice intermediazione sia l’attività di programmazione che quella più semplice di acquisto e rivendita di servizi isolati “in proprio”, cioè con autonoma determinazione del prezzo di vendita.

Ciò si verifica tutte le volte in cui l’Agenzia effettua l’acquisto dei servizi turistici “al netto”, cioè ad un prezzo sul quale essa opera il ricarico ottenuto economicamente e commercialmente congruo, senza pertanto applicare nessuna commissione. In questo caso l’agenzia opera in nome proprio ma per conto del cliente e ciò può avvenire sia con riferimento a servizi isolati (soprattutto nei servizi alberghieri per gruppi) sia con riferimento a servizi composti e complessi (Art. 74 Ter) In quest’ultimo caso, si rientra nell’ambito della normativa 74 Ter.

> L’art. 74 Ter reca la disciplina fiscale dell’attività svolta dalle agenzie di viaggio e turismo, che organizzano e vendono in proprio, o tramite mandatario, i pacchetti turistici costituiti da viaggi, vacanze, circuiti tutto compreso e connessi servizi, manifestazioni e simili che comportano più di una prestazione verso il pagamento di un unico corrispettivo.

Le operazioni che il contabile di un’Agenzia di Viaggi deve considerare in sede di gestione vendita servizi 74 Ter sono le seguenti:

1. Registrazione Pratica 74 Ter
2. Emissione entro la data di partenza o entro l’incasso del saldo di fattura a cliente 74 Ter per la vendita dei servizi
3. Registrazione in Contabilità delle fatture d’acquisto ricevute dai singoli fornitori

(oppure dal Tour Operator al netto) dei servizi acquistati per creare il pacchetto di viaggio in oggetto.

## Esempio di registrazione pratica 74 Ter

Inserire una nuova pratica impostando sul campo relativo al tipo pratica “74 Ter”.
Procedere con l’inserimento delle informazioni richieste relative al cliente e ai dati viaggio.
Mentre nella registrazione di una pratica di intermediazione il Cod. T.O. (codice Tour Operator) è un campo obbligatorio, nelle pratiche 74 Ter diventa facoltativo; infatti in questo caso è l’agenzia che diventa organizzatrice del viaggio, perciò nella stampa della Proposta di Compravendita, verrà indicato come organizzatore, l’agenzia stessa.

<div class="text--center">
  <img src="/img/37-74-ter.png" alt="74 Ter"/>
</div>

### Inserimento quote dei servizi turistici proposti al Cliente

L’inserimento delle quote turistiche di una pratica 74 Ter è molto semplice, basta riprendere i
codici dei servizi previsti per il pacchetto turistico in oggetto e definirne le quote unitarie.
In fase di inserimento delle singole quote è importante indicare la territorialità di ciascun
servizio fornito.

### Territorialità

Il campo “Terr” si trova in fondo ad ogni riga di servizio e indica la territorialità della quota
stessa. Nel caso di pratica 74 Ter, la territorialità è molto importante perché a seconda del tipo
di territorialità viene applicata una normativa iva differente.
Possiamo avere Territorialità CEE (Servizi resi all’interno della Comunità Europea) oppure Fuori
CEE (Servizi resi fuori dalla Comunità Europea). In alcuni casi è possibile avere Territorialità
MISTA -> quando all’interno della stessa pratica sono presenti servizi CEE e servizi FUORI CEE.
La procedura propone sempre “Terr”->C (territorialità CEE), ma è compito dell’operatore
impostare la Territorialità corretta. Si ricorda che i possibili valori sono ‘C=CEE’ e ‘F=FUORI
CEE’. Se inserito sulla prima riga dei servizi, la procedura propone in automatico lo stesso
valore nelle righe successive (ma è sempre modificabile).

### Conferma Pratica

Terminato l’inserimento dei servizi proposti, è possibile confermare la pratica con il tasto F10
(SALVA).

Per l’attività di organizzazione è previsto l’obbligo per l’agenzia di emettere fattura 74 Ter nei confronti del cliente viaggiatore, non oltre il momento del saldo della pratica o della data di partenza se antecedente.

Pegaso propone l'emissione automatica della fattura 74 Ter contestualmente all'incasso del saldo del cliente
<!-- (vedi sezione <a href="./incassi/">Incassi</a>). -->
