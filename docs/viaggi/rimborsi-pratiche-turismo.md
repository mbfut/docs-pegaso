---
sidebar_position: 6
---

# Rimborsi pratiche Turismo

Quando sulla pratica già confermata ci sono delle variazioni per annullamento da parte del fornitore o per rinuncia da parte del cliente è necessario inserire un rimborso per attestare la modifica avvenuta.

**Non è corretto infatti modificare gli importi di una pratica già confermata e prenotata, è necessario quindi mantenere i servizi come caricati al momento della prenotazione.**

Per inserire dei rimborsi è sufficiente riprendere la pratica in modalità interroga (senza entrare in variazione) e cliccare sul pulsante <img src="/img/54-rimborsi.png" alt="Rimborsi"/>.

<div class="text--center">
  <img src="/img/55-rimborsi-turismo.png" alt="Rimborsi Turismo"/>
</div>

**Importo Annullato**: equivale **non all'importo rimborsato** ma al totale del servizio annullato (ad esempio se ho un pacchetto di 1000€ che subisce una riduzione di 300€ in questo campo devo scrivere 300€).

> **Attenzione!** con il termine rimborso si vuole intendere non l’importo restituito al cliente ma l’ammontare del servizio del tour operator annullato. L’importo da restituire al cliente viene automaticamente calcolato dal sistema in base agli incassi già effettuati.

**Penale**: inserire l'eventuale penale richiesta dal tour operator.

Una volta confermato il rimborso (F10) il programma aprirà automaticamente la maschera degli incassi e proporrà una ricevuta di incasso se si deve ancora incassare qualcosa dal cliente oppure una ricevuta di rimborso se invece è necessario restituire somme al cliente.

<div class="text--center">
  <img src="/img/56-rimborsi-turismo2.png" alt="Rimborsi turismo 2"/>
</div>

Una volta inserito il rimborso sul riepilogo della pratica viene riportata la situazione aggiornata.

> **Attenzione!** Si consiglia di controllare SEMPRE il riepilogo pratica una volta che si è inserito un rimborso, se non dovesse riportare dei dati corretti, è sufficiente variare e riconfermare la pratica (pulsanti F3 e F10).

## Esempio

Pacchetto prenotato:

- Quota Partecipazione 800,00€
- Quota Iscrizione 50,00€
- Noleggio auto 150,00€

Totale: 1000,00€

INCASSI
Incassati 500,00€ come acconto

Rimborso
Annullamento noleggio auto
Il cliente decide di annullare il servizio di noleggio auto

PENALE
Il tour operator per l’annullamento richiede una penale di 50,00€

<div class="text--center">
  <img src="/img/57-rimborsi-esempio.png" alt="Rimborsi esempio"/>
</div>
