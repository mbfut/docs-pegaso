---
sidebar_position: 12
---

# Contabilizzazione delle fatture emesse

La procedura di contabilizzazione in Pegaso permette il passaggio in contabilità delle fatture emesse ed è una procedura da eseguire obbligatoriamente a scadenze fisse per tenere aggiornata la propria gestione contabile.

**La contabilizzazione delle fatture crea il movimento in prima nota, movimenta le partite aperte e aggiorna i saldi dei sottoconti**

Nel caso dell’Agenzia di Viaggio le fatture che solitamente necessitano di contabilizzazione sono le fatture 74 Ter e le fatture commissioni (difficilmente le agenzie emettono altre tipologie di documento), le autofatture infatti vengono direttamente registrate in contabilità e di conseguenza non necessitano di contabilizzazione.

## Prima della contabilizzazione Stampa Brogliaccio

Prima di effettuare la contabilizzazione è assolutamente necessario compiere delle operazioni di controllo sulle fatture emesse. **Una volta effettuata la contabilizzazione la fattura risulta bloccata e non modificabile, in caso di necessità è molto laborioso tornare indietro**.

Il modo più veloce per eseguire un controllo è quello di eseguire una **stampa brogliaccio**
(`Fatturazione > Stampa Brogliaccio Fatture`)

La stampa brogliaccio non è altro che un elenco di tutte le fatture emesse suddivise per tipologia e per data. Una volta controllata la congruità del brogliaccio con i propri dati interni si può passare alla contabilizzazione dei documenti.

## Contabilizzazione

Entrare nella voce di menu `Fatturazione > Contabilizza Fatture` e compilare la maschera in figura.

L’unico dato da inserire è quello relativo alla data del documento, gli altri dati sono già preimpostati.

<div class="text--center">
  <img src="/img/133-contabilizzazione.png" alt="Contabilizzazione"/>
</div>

Nel campo `Fino Alla Data Documento` va inserita la data di contabilizzazione, nel nostro esempio il programma contabilizza tutte le fatture con data anteriore o uguale al 04/07/2023.
