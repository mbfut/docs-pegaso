---
sidebar_position: 7
---

# Riepilogo dei documenti tipici dell’agenzia di viaggi

## Documenti emessi dall’agenzia

### Documenti emessi al cliente

#### FATTURA DIRITTI (in intermediazione)

L’Agenzia emette la fattura diritti quando applica dei diritti di agenzia sui voli aerei. L’emissione della fattura al cliente è obbligatoria a meno che non si decida di sostituirla con una ricevuta emessa a mano (e quindi registrata nei corrispettivi). L’iva della fattura emessa viene determinata dal campo Nazionale/Internazionale sulla pratica biglietteria (N= iva 20% - I= iva non imp. Art. 9).
Per approfondire consultare manuale alla voce fee d’agenzia.

#### FATTURA 74 TER

Nel caso di pratiche 74 Ter, l’agenzia emette fattura al cliente direttamente dalla pratica 74 Ter. 
La fattura emessa sarà sempre per il totale della pratica già comprensivo del guadagno dell’agenzia (nella pratica 74 Ter non esiste la voce diritti). L’iva della fattura emessa viene determinata dal campo Terr. sulla pratica (**C**= iva CEE - **F**= iva fuori CEE) Per approfondire consultare la documentazione alla voce <a href="./viaggi/pratica-74-ter">Pratica 74 Ter</a>.

#### FATTURA SINGOLI SERVIZI

Nel caso di pratiche Singolo Servizio al Netto l’agenzie emette fattura al cliente direttamente dalla pratica Singolo Servizio al Netto. La fattura sarà sempre per il totale della pratica già comprensivo del guadagno dell’agenzia. L’iva della fattura emessa viene determinata dal campo Terr. (Territorialità) sulla pratica (**C**= iva 22% - **F**= iva non imp. Art. 9)

### Documenti emessi al fornitore

#### FATTURA COMMISIONI

L’agenzia emette una fattura commissioni per vedersi riconosciute le commissioni dai fornitori. La fattura commissioni è necessaria solo per quei fornitori di servizi turistici che non sono tenuti ad emettere autofatture (compagnie di navigazione, compagnie aeree, hotel..), i tour operator classici devono emettere infatti autofattura. Spesso i fornitori inviano all’agenzia un fac-simile per aiutarla nell’emissione del documento stesso.

**Attenzione!** Anche se il destinatario della fattura è per noi normalmente un fornitore in questo caso viene trattato come cliente (proprio perché destinatario di una nostra fattura).
Per approfondire consultare manuale alla voce Fattura Commisioni.

## Documenti ricevuti dall’agenzia

### AUTOFATTURA (intermediazione)

Nella classica pratica intermediazione l’agenzia riceve dal Tour Operator utilizzato un’autofattura per certificare il riconoscimento delle commissioni pattuite al momento della prenotazione. L’autofattura è un documento emesso per nome e per conto dell’agenzia dal Tour Operator e va registrato nella propria contabilità.
Per approfondire consultare manuale alla voce Autofattura.

### FATTURA dei COSTI per il 74 TER o SINGOLO SERVIZIO AL NETTO

Quando la pratica gestita è in regime 74ter o Singolo Servizio al Netto, il fornitore dei servizi che vengono rivenduti dovrà emettere una fattura per il servizio. La fattura ricevuta è una fattura di costi che va registrata nella propria contabilità.
Per approfondire consultare manuale alla voce Esempi di registrazioni contabili.
