---
sidebar_position: 6
---

# Differenze tra Intermediazione, 74 Ter e Singolo Servizio

## Intermediazione

L'agenzia agisce da intermediario tra il Tour Operator (T.O.) e il Cliente finale.

- **Pratica**: l'agenzia compila la pratica e stampa il contratto (causale `TUR`)
- **Incassi**: incassa dal cliente il dovuto ed emette semplicemente una ricevuta d’incasso (`RI`)
- **Estratto Conto**: l'agenzia riceve quindi dal T.O. un estratto conto contenente gli importi dovuti già detratte le commissioni
- **Bonifico a Fornitore**: l'agenzia sulla base dell'estratto conto effettua un bonifico al fornitore e lo registra in primanota (causale `BOF`)
- **Autofattura**: infine l'agenzia riceve un autofattura dal TO da registrare nella propria contabilità (causale `AUV`)

## 74 Ter

L'agenzia organizza un pacchetto in proprio acquistando i vari servizi dai Tour Operator al netto.

- **Pratica**: l'agenzia compila la pratica, stampa il contratto in cui apparirà questa volta come organizzatore
- **Incassi**: incassa dal cliente il dovuto ed emette una **fattura 74 Ter** direttamente al cliente
- **Fornitori**: i fornitori in questo caso emettono delle fatture che andremo a registrare come **fatture di acquisto 74 Ter**.

## Singolo Servizio al netto (Sing. Serv. al Netto)

Può capitare di dover acquistare da un tour operator un singolo servizio al netto che solo nel caso sia singolo non rientra nel regime 74 Ter, ma segue il regime ordinario (**Attenzione** può capitare che anche se con unico servizio rientri comunque nel 74 Ter vedere dicitura su fattura fornitori)

- **Pratica**: l'agenzia compila la pratica, stampa il contratto in cui apparirà questa volta come organizzatore
(**Attenzione** al campo territorialità, **C** corrisponde a **Nazionali** e **F** a **Internazionali**, per il singolo servizio vige infatti il regime ordinario, non è valida la differenza CEE o FUORI CEE come nel 74 Ter)
- **Incassi**: incassa dal cliente il dovuto ed emette una **fattura Singoli Servizi** direttamente al cliente
- **Fornitori**: i fornitori in questo caso emettono delle fatture che andremo a registrare come **fatture di acquisto normali**.

**Nota**: lo schema proposto vuole essere solo un aiuto per comprendere meglio i diversi regimi dell’agenzia di viaggio. Per informazioni più precise si consiglia di rivolgersi al proprio consulente.
